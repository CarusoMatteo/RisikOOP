Credo che la parte meglio riuscita del progetto sia stata l’implementazione delle carte obiettivo. 
È stata infatti la sezione in cui ho potuto maggiormente cimentarmi nel design, sperimentando soluzioni che ritengo valide, 
facilmente estendibili e manutenibili. Ho trovato estremamente interessante osservare concretamente come i diversi pattern 
architetturali possano essere combinati tra loro in modo armonico.

La parte che mi ha coinvolto di meno è stata invece la gestione delle fasi di gioco tramite macchina a stati. 
Pur ritenendo questa scelta la più adatta in termini di chiarezza, leggibilità, logica e mantenibilità del codice 
- e rappresentando un approccio tipico del mondo industriale nel quale lavoro da anni - 
l’ho trovata meno stimolante, nonostante in questo progetto l’abbia rielaborata in un’ottica orientata agli oggetti.

Per quanto riguarda il lavoro in gruppo, lo considero l’esperienza più formativa. 
Sebbene programmi da diversi anni, raramente mi era capitato di affrontare lo sviluppo collaborativo e simultaneo del codice. 
Il coordinamento con i colleghi è stato senza dubbio uno degli aspetti più arricchenti del progetto.

Un altro elemento di grande utilità è stato l’approccio a Git e GitHub: strumenti che non avevo mai utilizzato prima e che ho trovato 
estremamente pratici ed efficaci nella gestione condivisa del codice.

Ritengo che il mio contributo all’interno del gruppo sia stato equilibrato. Sono consapevole che avrei potuto dare di più, 
ma per esigenze lavorative non sempre mi è stato possibile partecipare al progetto con continuità.